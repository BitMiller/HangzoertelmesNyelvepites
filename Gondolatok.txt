
A dolgozatom a nyelvújítás korában kezdődik, visszanyúlván az első olyan dokumentált időre, ahol a hangzóértelem már felmerült, és ahol a nyelvünk igaz valójának feltárása félre is siklott a finnugrizmus elterjedésével.

Az első 30 percet általános hangzóértelmű nyelvi modellezés ecsetelésére, s annak vonzatainak felvázolására tervezem szánni.
Ennek azért (is) érzem szükségét, mert több, hasonló elmélettel rendelkező emberrel cseréltem eszmét, és mindenki asszi, ő sz@rta a spanyolviaszt. Természetesen én is azt gondolom, hogy mindenki hülye, csak én vagyok radiátor, node azért mégis törekszem hitelesnek tűnni, és törekszem a konszenzusra. Kutatásomban is azért haladtam ilyen sokra, mert nem ragadtam le koncepcióknál, hanem ha kellett, a gyökerekig visszanyúltam, és átforgattam a rendszerem szükséges részeit, tabu nélkül. Ha egy másik embernek más a gondolkodásmódja, ő az ő következtetéseire sem véletlenül jutott el, és nekem nincs jogom kétségbevonni gondolkodásmódja következetességét. Illetve megtehetem, de ügyelni kell a másik ember érzékenységére. Viszont, ha közös nyelvet akarunk, akkor nem lehet az összes elgondolást egy rendszerbe sűríteni, mert vannak egymást kizáró szellemi szerkezetek. És ha valaki gondolatait a közös nyelvből kihagyjuk, megsértődik. De amit most írok, már ez is a hangzóértelmes nyelvépítés problémaköre. Hogy ahányan vagyunk, a hangzókról is annyiféle képpen gondolkodunk. Soha nem lesz olyan, hogy mindnyájan teljesen egyformán gondolkodunk akár egy hangzókészletről is.

Itt jönnek be a képbe azok az emberek, akik nem éreznek arra indíttatást, hogy nyelvet alkossanak. Őbelőlük meg lehet nyerni embereket egyik, vagy másik iskolának, mert nincs olyan egységes gondolati rendszerük a tárgykörben, amiből nehéz lenne kitekinteni. A megnyeréshez persze több minden kell. Játékos, szellemes mondókák, mesék, melyek elfogadhatóbbá, emészthetőbbé, érthetőbbé, érezhetőbbé teszik az egyébként elvont, száraz, filozófiai nyelvi rendszert.

Tulajdonképen ez egy újabb metafizikai kutatásom a nyelvi modellemen felül, bár abból kinőve, és azzal összefüggve, melynek folytatásában nyelvésztársaimmal való kölcsönhatás ösztönöz.

Gondolatjátékokat, feltételezéseket is érdemes végigvinni: mi van akkor, ha egy emberi közösségben úgy döntenek, hogy szükség van egy egységes nyelvre. Azok az emberek is valamilyen nyelven beszélnek már. Milyen körülmények között merülhet fel az igény egy teljesen alapoktól felépített nyelv iránt? Az általuk beszélt nyelv menyire térhet el az újonak alkotottól, illetve az újonnan alkotott mennyire fog a régiből építkezni?

Bérczi Szaniszló gondolatkísérlete például abból indul ki, hogy a majom/ősember, miközben emberré fejlődött, hogyan forralta ki azt a nyelvet, amit ma magyar nyelvként beszélünk. Érdekes és értékes gondolatkísérlet, számos hasznos elemmel. De egyikünk sem volt ott, tehát ez is csak egy gondolatksísérlet. Csontokat, eszközöket találunk, még írást és barlangrajzokat is, de egyikből sem tudjuk kikövetkeztetni, milyen nyelvet beszéltek az ősrégiek.

Én azonban úgy tartom, hogy egy természetes nyelvben mindig vannak "elfajzó működések", és ez szerintem az ősidőkben is így volt, tehát olyan vegytisztán, ahogy Szani gondolkodik, a fejlődési folyamatot nem valószínűsítem, hogy végbement. Ismétlem: nem zárom ki, hogy úgy végbemehetett, és igenis értékesek, tanulságosak a gondolatai, fontos a gondolatkísérlete. Azonban, hogy ezt ki tudja forralni, képviselni, hirdetni, tanítani tudja, neki benne kell lennie ebben a gondolati világban.

Az utolsó 30 perc olyan elemekből érdemes álljon, főleg a vége, amelyből elhagyható, ha túlszaladnék az idővel. Ugyanakkor lehet bővebbre hagyni az utolsó harmadot, ha esetleg gyorsabban haladnék, legyen még miről beszélni.

Egyébként miután ezt a beszélgetést elkezdtük, jött is a gondoloat, hogy a mesterséges intelligencia, mint nyelvépítő eszköz is katalizálni tudja ezt a munkát. Erre már csak azért is van szükség, mert bár nagy a gazdagség a Földön, az egyéni kutatóknak mégis ritkán jut sok pénz és lehetőség, és rengetegen halnak meg úgy, hogy hatalmas szellem kincseiket magukkal viszik, melyből pedig sokat tudott volna profitálni az emberiség. Szóval minden segítséget igénybe kell venni. Én is most munka nélkül vagyok, mert az az erőszakos ember, akiről meséltem neked egy másik beszélgetésünkben, elüldözött a cégtől. Szóval én is itt evickélek, ahelyett, hogy a megélhetési gondoktól távol teljes erőbedobással tudnék dolgozni ezen a fontos témán (meg a többi, általam fontosnak gondolt témán is :) ).